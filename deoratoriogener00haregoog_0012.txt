...8.-

Haud raro Hieronymus quae ipse de suo vel aliorum
genere dicendi sentiret, in epistulis aperuit; quae auctoris
iudicia in exordio ponere mihi non ineptum videtur. Iam in
scholis eum adiumenta, ad orationem distinguendam didicisse
non mirum est, id quod ipse saepius concedit:

ep. 125,12 (ed. Migne, curS. patrol. tom. XXII. ser.
lat.): „cuidam fratri, quiex Hebraeis crediderat, me in dis-
ciplinam dedi, ut post Quintiliani acumina, Ciceronis fluvios
gravitatemque Frontonis et lenitatem Plinii alphabetum
discerem;“

ep. 48,13 „legimus, eruditissimi viri, in scholis pariter,
et Aristotelea illa vel de Gorgiae fontibus manantia simul
didicimus plura esse videlicet genera dicendi: et inter cetera
aliud esse γυμναστικῶς scribere, aliud ὃογματικῶ;.“

Quibuscum conferendum est:

ep. 65,11 „est figura, quae apud rhetores repetitio
nominatur,“

ep. 130, 3 „rhetorum disciplina est ab avis et atavis et
omni retro nobilitate, ornare quem laudes“; similia- saepius,

Addo ep. 8,1 „ut in rhetoricis Cicero ait“; cf. A. Lue-
beck „Hieronymus quos noverit scriptores et ex quibus hause1·it“
Lipsiae 1872.

Proprietatem stili observavit in ep. 81,1 (ad Rufinum),
nam praefatiunculam librorum περὶ ἀρχῶν ad se missam
Rufini esse ex stilo se intellexisse dicit ¹). Stili discrepantiam
observavit in ep. 120,11 „denique et duae epistulae quae
feruntur Petri, stilo inter se et charactere discrepant stru-
cturaque verborum. Ex quo intellegimus pro necessitate
rerum diversis eum usum interpretibus“.

Propter stili discrepantiam etiam negat eiusdem auctoris
esse complura opera, cf. de V. ill. c. 53 c. ‘253 c. 58. Tamen
eum in hac re cautum fuisse intellegi potest ex ep. 102,1
(ad Augustinum): „ego simpliciter fateor dignationi tuae:

 

²) Paulo aliter res se habet in ep.22‚35, quo loco Philonem
nominat ‚Platonici sermonis imitatorem‘3 cf. etiam imprimis ep. 53st 3
ep. 70‚3; de viris ill. (ed. Herding) c. 100, c. 117, o. 119, o. 131.

