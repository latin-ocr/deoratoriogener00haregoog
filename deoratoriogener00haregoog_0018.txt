B. Quas orationis exornationes in
epistulis imprimis adhibuerit.
Ι. De figuris

1. De figuris verborum.
a. De alliteratione.

Postquam cegnovimuS, quid Hieronymus de oratione
exornanda iudicaverit vel praeceperit, iam quaeremus, qua-
nam ratione ipse orationem suam distinxerit3 atque primum
de figuriS, deinde de tropiS, postremo de compositione et
numero agam, ita ut incipiam a figuris verborum, quae
singulas vocis litteras spectant. Primum igitur paucis mihi
memorandum est de ea figura, quae Graece ὁμοιόαρκτον
sive παρομοίωσις, Latine a nobis alliteratio vocatur. In lingua
Latina saepissime ea invenitur3 et non solum a rhetoribuS,
sed iam ad priscam orationem ornandam tam solutam quam
poeticam adhibita est3 aetate posteriore apud Frontonem,
Gellium, Appuleium usitatissima est. Apud Hieronymum
paromoeosis litteram initialem binorum verborum amplectens
sescenties invenitur3 quam quia parvi momenti est, omnino
praetereo, Maior vis iam inest alliterationi ad syllabas
initiales binorum verborum pertinenti, velut

ep. 1‚3 duos interimis innocentes3

ep. 16,·2 incessabilis inimicus3

ep. 18‚14 labia interpretamur immunda3

ep. 21,1 immanis invidia3

ep. 21,13 conscientiam comprobasse3

ep. 21‚41 iniustitiam intellegas3

