-71-

sinus contraham, nec indulgebo mucroni iam nunc pro vir-
ginitate ferire cupienti. Ballista quanto plus retrahitur,
tanto fortius mittit. Non est damnum dilatio, ubi certior
fit ex dilatione victoria. Proponam breviter adversarii
sententias et de tenebrosis libris eius quasi de foveis ser-
pentes protraham . . .“.

Sententiis Joviniani allatis hoc modo se excusat (l. Ι 0. 6):
„Nimius fortasse fuerim in expositione propositionum eius
et legenti fastidium fecerim3 sed utile ratus sum cuncta
molimina eius quasi instructam aciem contra me ponere et
totum hostilem exercitum cum suis turmis ac ducibus con-
gregare, ne post primam victoriam alia mihi deinceps proelia
nascerentur.“ Alia similitudine e re militari sumpta inl. Ι
0. 35 utitur: „quomodo in legionibus et exercitu sunt duceS,
sunt tribuni, sunt centuriones, sunt ferentarii ac levis arma-
turae et miles gregarius et manipuli, commissaque pugna
vacant nomina dignitatum et sola fortitudo quaeritur: ita
in hoc campo et proeliO, quo contra daemones dimicamus,
non quaeruntur nomina, sed opera; et gloriosior ille sub vero
imperatore Christe, non qui nobilior, sed qui fortior est.“

Audi comparationes quinque sensuum: ’

1. ΙΙ 0. 8: „per quinque sensus quasi per quasdam
fenestras vitiorum ad animam introitus est. Non potest
ante metropolis et arx mentis capi, nisi per portas eius ir-
ruerit hostilis exercitus Horum perturbationibus anima prae-
gravatur et capitur aspectu auditu odoratu sapore tactu;“

1. 11 c. 10: „sensus corporum quasi equi sunt sine ra-
tione currenteS, anima vero in aurigae modum retinet frena
currentium. Et quomodo equi absque rectore praecipites
ruunt: ita corpus sine ratione et imperio animae in suum
fertur interitum¹);“

ibid: „alia quoque comparatio animae et corporis a
philosophis ponitur: corpus puerum, animam paedagogum
esse dicentibus ²).“

¹) cf. Plat. Phaedr. 246 sqq.

⁹) Cf. eos 10003, quos Wendland „quaestiones Musonianae“ Berol.
1886 (p. 3 adn.) attulit.

